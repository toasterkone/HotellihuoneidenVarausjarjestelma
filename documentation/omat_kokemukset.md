# VarausApp - Omat kokemukset kurssista ja sovelluksesta 


## Tavoitteet kurssille

Tavoitteinani kurssin alussa oli saada sovellus kurssin lopussa siihen pisteeseen, että sovelluksessa on perustoiminnallisuudet liittyen huoneiden, asikkaiden ja varausten lisäämiseen ja listaamiseen. Tämä tavoite on saavutettu, vaikka osa toiminnallisuuksista voisi olla luontevampia.

## Sovelluksen käytön heikkouksia

Varauksen lisääminen vaatii, että käyttäjä muistaa asiakkaan id:n, sekä huoneen id:n ja hinnan. Tämä on hieman kömpelöä ja olisi parempi vaihtoehto, että käyttäjä voisi ensin tehdä haun vapaista tietyn tyyppisistä huoneista tietylle aikavälille ja valita dropdown menu:sta asiakkaan. Näiden toimintojen jälkeen nappia painamalla tehtäisiin varaus.

Asiakkaiden, huoneiden ja varausten listaamisessa ei voi rajata hakutuloksia.

Lisävaruste- ja huonelisavaruste-taulut on lisätty tietokantaan, mutta niille ei ole vielä toteutettu toiminnallisuuksia.

## Sovelluksen puuttuvat ominaisuudet

Suoritin kurssin kesällä töiden ohella iltaisin, joten käytössä oleva aika oli välillä rajallista. Tämä huomioiden sovelluksessa on vielä paljon, mitä haluaisin lisätä siihen ja mitä haluaisin parantaa siinä. Tiedostossa ominaisuudet_ja_jatkokehitys.md on kerrottu tarkemmin puuttuvista ominaisuuksista ja jatkokehitysideoista.

## Ajatukset kurssista

Kurssin aikana käytin ensimmäistä kertaa githubia kunnolla ja sain syvemmän perehdytyksen Python-kielen käyttöön. Kurssi opetti myös paljon tietokantoihin, HTML:ään, SQL:ään ja verkkosovelluksiin liittyen. Koin, että tämä on ollut yksi hyödyllisimmistä tietojenkäsittelytieteen kursseista opintojeni aikana.





