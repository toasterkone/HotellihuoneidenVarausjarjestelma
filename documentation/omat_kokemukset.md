# VarausApp - Omat kokemukset kurssista ja sovelluksesta 


## Omat tavoitteet

Tavoitteinani kurssin alussa oli saada sovellus kurssin lopussa siihen pisteeseen, että sovelluksessa on perustoiminnallisuudet liittyen huoneiden, asikkaiden ja varausten lisäämiseen ja listaamiseen. Tämä tavoite on saavutettu, vaikka osa toiminnallisuuksista voisi olla luontevampia.

Sain myös kaikki muut eri osien vaaditut toiminnallisuudet paitsi rekisteröitymisen ja monimutkaisen kyselyn ajoissa laitettua live-versioon. Nämä kaksi viivästystä johtuivat siitä, että olin virheellisesti merkinnyt tehdyiksi itselleni.

## Sovelluksen käytön heikkouksia

Varauksen lisääminen vaatii, että käyttäjä muistaa asiakkaan id:n, sekä huoneen id:n ja hinnan. Tämä on hieman kömpelöä ja olisi parempi vaihtoehto, että käyttäjä voisi ensin tehdä haun vapaista tietyn tyyppisistä huoneista tietylle aikavälille ja valita dropdown menu:sta asiakkaan. Näiden toimintojen jälkeen nappia painamalla tehtäisiin varaus.

Asiakkaiden ja huoneiden listaus on nykyisessä muodossaan hieman alkeellisen näköistä, eikä näissä listauksissa voi rajata hakutuloksia.

## Sovelluksen puuttuvat ominaisuudet

Suoritin kurssin kesällä töiden ohella iltaisin, joten käytössä oleva aika oli välillä rajallista. Tämä huomioiden sovelluksessa on vielä paljon, mitä haluaisin lisätä siihen ja mitä haluaisin parantaa siinä. Tiedostossa README.md on kerrottu tarkemmin puuttuvista ominaisuuksista ja jatkokehitysideoista.

## Kurssilla opitut asiat

Kurssin aikana käytin ensimmäistä kertaa githubia kunnolla ja sain syvemmän perehdytyksen Python-kielen käyttöön. Kurssi opetti myös paljon tietokantoihin, HTML:ään, SQL:ään ja verkkosovelluksiin liittyen. Koin, että tämä on ollut yksi hyödyllisimmistä tietojenkäsittelytieteen kursseista opintojeni aikana.





